Morihei Ueshiba
1883. December 14. – 1969. Április 26.
(japán írásmód szerint 植芝 盛平) az aikido megalapítója. Egyike a három nagy japán budo mesternek, ma „legyőzhetetlen harcosként” hivatkoznak rá.

Shoji Nishio
1927. December 5. – 2005. Március 15.
8 danos Aikikai Shihan. Aomori prefektúrában született Japánban. 1951-ben csatlakozott a Hombu Dojo-hoz és 1955 körül kezdett oktatni. Morihei UESHIBA közvetlen tanítványa volt. Az Aikido tanulás előtt foglalkozott más harcművészetekkel, mint judo (6 dan), karate (Jinen-ryu 5th dan), iaido (7 dan) és jodo. Ezen tapasztalatait ötvözve saját Aikido stílust hozott létre, melyben nagyon fontosnak tartotta a bot és a ard használatának ismeretét. Nevéhez fűződik az Aiki Toho Iaido ( Nishio-ryu Iai) létrehozása is. 2003-ban a Japán Harcművészeti Szövetségtől megkapta a "Budo Kyoryusho" elismerést az Aikido népszerűsítéséért. Több mint 20 éven keresztül oktatott Aikidot észak Európában és Amerikában. 2005 márciusában halt meg 77 éves korában.

Koji Yoshida
1951. –
1951-ben született Toyama prefektúrában. 34 éven keresztül Shoji Nishio mester közvetlen tanítványa volt. 7. dan-os Aikikai Aikido mester, 6.dan-os Muso shinden-ryu Iaido Renshi (tanár) 7.dan-os Nishio-ryu Iaido mester. Kalligráfia tanár. Nishio mester 2000-ben Yoshida mestert kérte fel, hogy képviselje stílusát Amerikában, Franciaországban és Ukrajnában. Jól ismeri Nishio mester elképzelését az aikido-ról úgy a szabadkezes mint a fegyveres technikákat. Az AIKIDO-ra mint folyamatosan változó harcművészetre tekint, amellett, hogy Nishio mester technikai hagyatékát ápolja, azokat tovább is fejleszti. Több, nagy létszámú nemzetközi edzőtábort tartott a Csehországban lévő Horice városban. A 2005-ös Aiki Expo-ra meghívták Los Angeles-be is. 

Takashi Kuroki
1970. Február 19.
5.dan Nishio-ryu Iai, 5. dan Nishio-ryu Jodo, 5.dan Nishio-ryu Taido, 5.dan Aikido Aikikai shidoin 19 éves korában kezdett Aikidozni a Kochi Egyetemen Takaichi Sayanagi shihannál. 1995-ben a Kyushu Egyetem kémia szakán végzett és kezdett dolgozni egy kémiai laborban Takaoka városban. Koji Yoshida shihannál tanult Aikidot az Aikikai Takaoka szervezetbe és ekkor kezdett gyakorolni Nishio-ryu Iai-t, tradicionális Iaido-t , Jodo-t és Naginata-t (Tendo-ryu) 1999-ben Nishio sensei Kievben tartott szemináriumot, ahol mint uke vett részt a mester és Yoshida mester mellett. 2000 májusa óta Kievben él és az ott élőknek tanítja szisztematikusan az Aikidot. 2003-ban létrehozta a Kiev Aikido és Küzdősport Szövetséget Ukrajnában. Számos Európai és Ázsiai országban képviseli Shoji Nishio aikido stílusát, hazánkba 2010 óta rendszeresen látogat. 

